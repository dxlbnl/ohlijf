## Algemene Voorwaarden Online Training OhLijf

### Artikel 1. Toepasselijkheid van het Nederlands recht
Deze algemene voorwaarden zijn van toepassing op elke overeenkomst waarbij zij worden gehanteerd zoals de online trainingen en programma’s, wereldwijd.

### Artikel 2. Disclaimer
OhLijf & Co verstrekt geen medisch advies of medische oplossingen. De trainingen en programma’s van OhLijf zijn ontworpen om te helpen bij het verlichten en/of oplossen van langdurige pijnklachten, vermoeidheid of overige fysieke symptomen door middel van ervaring en kennis. 
Aurinke Stokx-Vos en Robin Boelsums zijn ervaringsdeskundigen, geen medisch specialisten.

### Artikel 3. Aansprakelijkheid
OhLijf & Co kan op geen enkele wijze aansprakelijk worden gesteld voor de gevolgen en resultaten van het volgen van één van de trainingen of programma’s van OhLijf. 

### Artikel 4. Voorwaarde voor Deelname
De deelnemer verklaart dat hij/zij/hen voorafgaand aan de deelname van één van de trainingen of programma’s advies heeft ingewonnen bij een (huis)arts of medisch specialist.

### Artikel 5.1. De deelnemer
De deelnemer is zich bewust van het feit dat OhLijf geen medisch advies geeft. Het wordt ten zeerste aangeraden om altijd eerst een medisch specialist te raadplegen voordat met een training of programma wordt gestart, om acute en levensbedreigende situaties en aandoeningen uit te sluiten. 
### Artikel 5.2. Verantwoordelijkheid
De deelnemer draagt volledige verantwoordelijkheid voor het beheersen van zijn/haar/hun klachten. OhLijf & Co fungeert slechts als coach in dit proces. Aangezien elke persoon uniek is, zal de transformatie van fysieke symptomen voor elke deelnemer een ander pad en tempo hebben. Succes is sterk afhankelijk van verschillende persoonlijke factoren van de deelnemer, zoals inzet en toepassen van aanwijzingen, maar ook van externe omstandigheden. Beslissingen gebaseerd op de door ons gepresenteerde programma's en diensten worden vrijwillig genomen en vallen onder de volledige verantwoordelijkheid van de deelnemer. OhLijf & Co kan op geen enkele manier aansprakelijk worden gesteld voor beslissingen, acties en resultaten door de deelnemer op enig moment en onder alle omstandigheden. 

### Artikel 6. Intellectueel Eigendom
Alle afbeeldingen, video’s en teksten die worden gebruikt op de website en in de online trainingen en programma’s zijn exclusief eigendom van OhLijf & Co, tenzij anders vermeld. Deze mogen niet worden gereproduceerd, openbaar gemaakt of verspreid zonder voorafgaande schriftelijke toestemming.

### Artikel 7. Betalingen en facturering 
Betalingen worden in principe direct voldaan via de webshop waarin een van de trainingen of programma's wordt aangeschaft. Wanneer deze optie niet geboden wordt of de consument kiest voor een factuur, wordt deze per e-mail verzonden. De betalingstermijn is hiervoor 14 (veertien) dagen. 

De factuur wordt per e-mail verzonden. Indien termijnbetalingen worden aangeboden, stemt de deelnemer bij de eerste termijnbetaling in met het programma of de training van OhLijf & Co. Hierdoor mag OhLijf & Co de volgende termijnen en eventuele administratiekosten automatisch incasseren. Dit betreft een betalingsverplichting die volledig moet worden voldaan voordat de Overeenkomst kan worden ontbonden. Het verstrekken van onjuiste betaalgegevens is de verantwoordelijkheid en het risico van de deelnemer. Indien betalingsverplichtingen niet tijdig worden nagekomen, zal de deelnemer hierop worden gewezen. Zakelijke partijen krijgen 7 (zeven) extra dagen om te betalen, terwijl consumenten 14 (veertien) extra dagen krijgen. Indien betaling uitblijft, wordt de deelnemer in verzuim gesteld en is hij/zij/hen naast het verschuldigde bedrag ook de wettelijke (handels)rente verschuldigd. Buitengerechtelijke incassokosten worden bij de deelnemer in rekening gebracht. 

### Artikel 8. Leveringsvoorwaarden
Na ontvangst van betaling krijgt de consument toegang tot het product, met uitzondering van gevallen waarbij een specifieke ingangsdatum van toepassing is. Voor producten met een vastgestelde ingangsdatum krijgt de consument toegang tot het product op de afgesproken datum na betaling. Deze voorwaarden worden altijd duidelijk vermeld bij de aanschaf van het product.

### Artikel 9. Herroepingsrecht
Consumenten hebben het recht om een Overeenkomst op afstand of een Overeenkomst gesloten buiten de verkoopruimte (bijvoorbeeld een online aankoop) binnen 14 (veertien) dagen zonder opgaaf van reden te ontbinden. Deze termijn, ook wel bekend als de bedenktijd, begint te lopen op de dag van het sluiten van de Overeenkomst. 

### Artikel 10.Auteursrecht
Het auteursrecht van alle materialen die worden verstrekt tijdens de online training blijft te allen tijde bij OhLijf & Co. Deelnemers mogen deze materialen niet delen, verspreiden of reproduceren zonder voorafgaande schriftelijke toestemming van OhLijf & Co.

Opgetekend te Delft, mei 2024
