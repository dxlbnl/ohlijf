---
titel: De OhLijf-methode
omschrijving:  Op deze pagina lees je de opzet van de Ohlijf-methode en het ontstaan hiervan
sidebar: false

---

Bij OhLijf werken we met een methode gebaseerd op de nieuwste inzichten in en onderzoeken naar aanhoudende lichamelijke klachten.
 
Voor we die gaan uitleggen, even dit. Wij – de oprichters van OhLijf Aurinke en Robin – zijn getraind om alles tot op de bodem uit te zoeken. We studeerden aan de Technische Universiteit Delft en hebben **geleerd altijd naar harde cijfers te kijken**. Steeds weer zoeken naar het beste wetenschappelijke onderzoek, en kritische vragen stellen bij informatie die we tegenkomen. Wat is de bron? Wie zegt dit? Is het goed onderzocht?
 
## De methode van OhLijf is gebaseerd op een mind-body-gerichte methode.
En dat maakt het lastig voor ons. Die mind-body-methode klinkt namelijk al snel vrij ongelooflijk. Je kan er 100% van je klachten mee herstellen en toch gebruiken niet alle behandelaars hem?
 
Dat klopt. Gelukkig passen steeds meer mensen de methode toe (de Verenigde Staten lijkt hierin wat voor te lopen) en wij gaan mee in die stroom pioniers die het aandurven de methode volop toe te passen. Want **we zien de fantastische resultaten bij mensen die dachten de rest van hun leven vast te zitten aan hun symptomen**. We hebben de methode succesvol op onszelf toegepast en zijn hersteld van jarenlange hevige symptomen. ([Lees hier meer over Aurinke en Robin](/ons))
 
Dat gezegd hebbende, is het volgende allemaal op onderzoek gebaseerd. Er is nog veel onderzoek te doen en er loopt ook nog veel onderzoek op dit moment.

![Vrouw leunt tegen boom=400 600 800](/images/pages/vrouw-boom)

Goed, nu over naar de OhLijf-methode.
 
## De verbinding tussen je lijf en je brein
Zonder brein, geen pijn. Je hersenen spelen een hele grote rol bij de meeste chronische klachten. Ik zeg de ‘meeste’, want er zijn uitzonderingen. Je weet dat je hersenen een grote rol spelen als je enkele van deze dingen herkent:
Je klachten duren langer dan 6 weken
Soms verschuift een symptoom van plek
Je klacht voel je de ene keer meer en de andere keer minder
Je hebt verschillende behandelingen geprobeerd maar die hielpen kort of niet
Het hebben van symptomen roept frustratie of spanning bij je op

[Doe voor een compleet overzicht de test en ontdek of je hersenen een grote rol spelen bij je klachten.](/test)

## Het goede nieuws is dat de oplossing ook in je hersenen ligt.
En die zijn verbazingwekkend goed te trainen! Eigenlijk is het hetzelfde als een taal leren of leren autorijden. Door iets vaker te doen, ontstaan nieuwe verbindingen in je hersenen waardoor iets automatisch wordt. Van dat mechanisme maken we volop gebruik in de OhLijf-methode.
 
**We geven je theorie mee** om te begrijpen wat er allemaal in je lichaam en je hoofd gebeurt wanneer je symptomen voelt. Dit koppelen we aan oefeningen, je zou het hersentraining kunnen noemen. Een bewezen oefening bij topsporters is visualiseren hoe ze hun overwinning gaan behalen. Iets vergelijkbaars doen wij ook: visualiseren dat dingen gemakkelijk gaan, en gedachtepatronen doorbreken.

Hoewel je binnen een paar weken al resultaat kan zien, pakken we het stap voor stap aan. **Als eerst bouw je reserves op door je zenuwstelsel te kalmeren. **Die zit namelijk voortdurend in de vecht- en vluchtmodus waardoor je allerlei niet helpende stoffen in je hersenen aanmaakt. De methode helpt je naar de rust- en herstelmodus, zodat er ruimte ontstaat om weer wat op te bouwen.

## Persoonlijke ontwikkeling
Tot slot werken we aan **jouw 2.0-versie**. We móeten zoveel elke dag, hoe ga je om met die voortdurende ratrace? Grenzen stellen, jezelf minder druk opleggen, belemmerende patronen doorbreken… De voedingsbodem voor chronische klachten halen we weg. Zodat het resultaat dat je aan het eind van de training behaalt, **blijvend is** en doorzet.

Hadden we al gezegd dat je niet hoeft te leren leven met je klachten?

**De OhLijf-methode gaat voor 100% herstel van je klachten.**
 
[Klik hier voor meer informatie over de online training.](/test)
